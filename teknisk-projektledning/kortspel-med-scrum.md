---
layout: default
title: "Kortspel med SCRUM"
---


# Kortspel med SCRUM
Uppgiften går ut på att ni i grupp jobbar med SCRUM som projektstyrningsmetod i två veckor och tar fram ett eller flera kortspel. 

## Utförande

Innan kursens början har ni utfört en förberedande uppgift där ni delat in er i grupper och undersökt olika kortspel genom att ta fram UML- och flödesdiagram samt pseudo-kod. Kortspelen har sedan rangordnats efter svårighetsgrad att implementera i kod.

De undersökta kortspelen blir del av er *project backlog*. Baserat på denna ska ni:

0. Planera en release av ett program för terminalen/kommandotolken där man kan spela ett kortspel
0. Sätt upp en *release backlog* för ett av kortspelen, förslagsvis börjar ni med det enklaste att implementera.
0. Utse en person i gruppen som SCRUM-mästare. Detta kan ni t.ex. slumpa fram med Java.
0. Från er *release backlog* tar ni fram en *sprint*. Använd [Trello](https://trello.com/) till er hjälp. Varje *sprint* ska ha en egen *board* i Trello.
0. Genomför daglia SCRUM-möten där ni tar reda på vad ni gjort sen senast, vad ni ska göra till nästa gång samt eventuella hinder.
0. Ta fram en *burndown chart* och håll den uppdaterad för att se hur arbetet går.
0. När ett kortspel är klart (en *release* är klar) upprepar ni från steg 2. 

## Redovisning

* Skapa en privat grupp i Slack där ni även bjudit in utbildaren. 
* Se till att det i denna finns skrivet eller länkar till:
	* *Product backlog*
	* *Release backlog*
	* *Burndown chart*
	* En *board* på Trello per sprint
	* En sammanfattning från era dagliga SCRUM-möten
* De färdiga kortspelen ska ni ladda upp på GitHub och länka till i er privata grupp på Slack.

Förslagsvis jobbar ni med GitHub under hela processen.

## Betygskriterier

G
: För godkänt krävs det att ni tagit fram:

	- En Product Backlog (era kortspel)
	- Release backlog ( ett kortspel)
	- Burndown chart (tidsuppskattning)
	- Sprint backlog (Trello) (det som ska göras)
	- Minst ett spelbart spel ( ett färdigt spelbart spel)
